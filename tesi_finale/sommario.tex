Processi di scambio tra flussi liberi e flussi in mezzi porosi sono comuni in 
molte applicazioni industriali o ambientali. Nel caso di regimi turbolenti e 
interfacce che presentano eterogeneità, un'accurata descrizione del flusso 
libero è importante, in quanto i vortici che si vengono a creare vicino 
all'interfaccia, a causa della turbolenza, hanno una grande influenza sugli 
scambi.

L'obbiettivo di questa tesi è quindi l'applicazione di schemi ad alta 
risoluzione 
(high resolution schemes)
per la discretizzazione a volumi finiti del termine convettivo nelle equazioni 
di Navier-Stokes incomprimibili. In particolare l'attenzione è rivolta ai 
metodi Total Variation Diminishing (TVD). Essi sono stati implementati 
all'interno del codice \DUMUX, nell'ambito di una discretizzazione su griglia 
sfalsata (staggered grid). Sono inoltre state considerate due possibili 
generalizzazioni al caso di griglie cartesiane non 
uniformi.

I molteplici test di confronto con il metodo upwind di ordine 1 che sono stati 
effettuati hanno evidenziato una migliore accuratezza dei metodi TVD a parità 
di griglia. 
In seguito, per simulare flussi turbolenti, sono state utilizzate le equazioni 
RANS, scegliendo il modello di turbolenza $k\text{-}\omega$. E' stato 
utilizzato il test del backward facing step per validare i risultati, 
confrontandoli con quelli disponibili prodotti dal codice CFL3D della NASA. È 
stata ottenuta una buona previsione della distanza di riattacco, in accordo con 
i risultati di riferimento. Infine è stato studiato un problema accoppiato tra 
flusso libero e flusso in un mezzo poroso, ponendo attenzione all'effetto che 
un'interfaccia che presenta ostacoli ha sul campo di velocità. Per modellare il 
flusso nel mezzo poroso è stata utilizzata la legge di Forchheimer.
\\[\baselineskip]
\textbf{Parole chiave:} metodi TVD, RANS, mezzi porosi, problema accoppiato, 
\DUMUX.